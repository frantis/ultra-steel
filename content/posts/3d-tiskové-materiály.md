---
title: 3D tiskové materiály
subtitle: Jaké materiály používáme a proč?
date: 2019-12-16T14:51:42.212Z
thumb_img_path: /images/materialy_spagety.jpg
excerpt: Jaké materiály používáme a proč?
menu:
  main:
    name: ''
layout: post
---
_PLA, PETG, Flex, ABS, Woodfill, Nylon, CPE, XT._ Spoustu dlouhých názvů specifických materiálů používaných pro 3D tisk. Jaký materiál se hodí pro vaši zakázku?

95 procent zakázek tiskneme z PLA. Plast na základě kukuřičného škrobu, poměrně ekologický, kompostovatelný, tvrdý, tuhý, dobře tisknutelný. Většina z dodávaných PLA je dokonce nezávadná při styku s potravinami (jednorázový, žádný 3d tištěný výrobek nelze dokonale umýt). Může být transparentní, k dispozici jsou spousty různých barev. Jedinou slabinou PLA je nízká teplotní odolnost, protože okolo 60°C začne materiál měknout. Woodfill je PLA smíchané s jemnými dřevěnými pilinami, takže po vytištění připomíná dřevo, včetně určité vrstevnatosti vzniklé tiskem. Totéž je bronzefill s bronzem či copperfill s mědí.

> Ve většině případů je ideálním materiálem PLA — pak už stačí jen vybrat barvu.

Pokud má být výrobek odolnější vůči vysoké teplotě, používáme PETG. Je to materiál nejvíce podobný plastu PET lahve. Tuhý, odolný, méně tvrdý než PLA. Je recyklovatelný, ale sám se nerozloží. Výhodou je odolnost do přibližně 80°C, použili jsme ho na spojovací díly stánku, aby mohl zůstat rozložený v létě na slunci v autě.

![Různé barvy PLA na spojovacím dílu mezi dvěma profily Alutek.](/images/barvy.jpg "Různobarevné PLA na spojovacím dílu mezi dvěma profily Alutek.")

ABS je ještě odolnější, ale méně ekologický, navíc je tisk s ním složitější (zvládne např. menší mosty bez podpor) a při tisku páchne.

Flex/rubber materiály jsou po vytištění pružné, dodávají se v různých tuhostech. Špatně se s nimi tiskne, ale v některých případech jsou nenahraditelné.
