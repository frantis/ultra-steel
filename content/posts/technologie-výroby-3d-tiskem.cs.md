---
title: Technologie výroby 3D tiskem
date: 2019-12-16T16:20:48.149Z
thumb_img_path: /images/barevny.jpg
layout: post
excerpt: Proč používáme na většinu zakázek 3D tisk?
---
Proč používáme na většinu zakázek 3D tisk? Touto metodou se designér snadno dostane od návrhu k výrobku. Díky zkušenostem se umíme vyhnout začátečnickým chybám, které proces prototypování zpomalí – a také umíme připravit i složitý 3D model k tisku.

> Jak 3D tisk funguje: tryska, která se pohybuje v rovině, nanáší tenkou vrstvu rozpuštěného plastu. V momentě, kdy dokončí celou vrstvu, posune se o vrstvu výš.

3D tisk se hodí na prototypovou, kusovou, nebo omezenou malosériovou výrobu (pokud nejste borci z Průši, kteří vyrábí všechny svoje tiskárny 3D tiskem, a udělali jich už víc než 150 000). Je potřeba znát jeho specifika – a od toho jsme tu my. Typickou vlastností 3D tištěného výrobku je nestejnost v jednotlivých osách, které se zejména u funkčních dílů musí přizpůsobit způsob výroby. Tak alespoň základní parametry:

* Rozlišení osy X a Y (vodorovné; dvě z os finálního výrobku): 0,25-0,8 mm
* Rozlišení osy Z (vertikální osa při tisku, jedna z os hotového výrobku): 0,05-0,3 mm

Výrobek je mnohem pevnější v tahu v případě namáhání ve směru os X a Y než v ose Z (výšce) – to je kvůli tomu, že "smyčky" plastu jsou mnohem pevnější, než jak jsou slepeny jednotlivé vrstvy tisku mezi sebou. Mezi jednotlivými vrstvami lze bez problémů měnit barvy. Na obrázku níže vidíte tisk první vrstvy černým filamentem na předchozí bílé vrstvy.

![Změna barvy filamentu mezi vrstvami](/images/materialy_vrstvy.jpg "Změna barvy filamentu mezi vrstvami")

Potřebujete konzultaci se svým modelem nebo zadat výrobu? Napište nám a domluvíme se.
