---
title: '3D tisk v praxi: nastavení výplně'
date: 2019-12-17T14:37:10.210Z
thumb_img_path: /images/infilly1.jpg
layout: post
excerpt: Trochu překvapivá informace může být, že většina 3D tištěného objektu je typicky vzduch.
---
Trochu překvapivá informace může být, že většina 3D tištěného objektu je typicky vzduch. Pevná je pouze tenká "slupka", typicky 0,9 nebo 1,3 mm tlustá, vnitřek tvoří nějaký druh struktury. Čím větší hustota výplně je, tím vyšší je obecně pevnost výtisku, zároveň se ale logicky tiskne déle a dráž. Proto se pro objekty, které nejsou namáhány, používá výplň pouze kolem 15 procent vnitřního objemu.

Vnitřní struktura zároveň slouží jako podpora vyšších vrstev modelu. Typicky je potřeba objekt shora uzavřít plochou, kterou nelze tisknout do vzduchu. Pro ukázku tisku může sloužit následující fotka:

![Vnitřní struktura 3D tištěného modelu](/images/vypln.jpg "Vnitřní struktura 3D tištěného modelu")

Výplň se vytváří při tiskové přípravě a její tvar záleží na několika faktorech:

* požadavky na pevnost modelu v různých osách
* tvar modelu (+ jsou potřeba podpory?)
* rychlost tisku

Správné nastavení vychází ze zkušenosti tiskaře a testů, každý filament a každý model tiskárny se chová trošku jinak. Optimalizace výplně může ušetřit desítky procent tiskového času při zlepšení nebo zachování vlastnosti tištěného modelu.

Různé tvary výplně lze vidět při tisku transparentními filamenty:

![Různé vnitřní výplně při 3D tisku](/images/infilly1.jpg "Různé vnitřní výplně při 3D tisku")

Toho lze využít i pro estetický záměr, což jsme udělali např. v zakázce na ochranné obaly na tablety. Průhledná struktura o hloubce cca 3-5 mm dělá zajímavý 3D efekt uvnitř materiálu.

![Transparentní obal na tablet](/images/16_nm.jpg "Transparentní obal na tablet")
